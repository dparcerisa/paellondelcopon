**Recepta en Català**

**Ingredients per 6 persones.**

* 2 llamàntol vius, si no es bellugant, no els compreu.
* 1 sèpia i la seva salsa.
* 100 gr. de cloïsses.
* 100 gr. de Escopinyes.
* 6 lluentes.
* 500 gr. d’arròs de Pals.
* 1,500 litre de brou de peix.
* 2 cebes de Figueres mitjanes.
* 5 dents d’alls.
* 1 pebrot verd.
* 2 tomàquets madurs grossos i ratllats.
* Sal.
* Oli d’oliva.

**Elaboració.**
1. Primer de tot preparem un brou de peix, posant uns caps, unes espines de peix i si voleu una mica de peix de roca, en una cassola amb aigua, un tomàquet, una ceba, un porro, 1 fulla de llorer i una mica de sal i pebre. Ho deixarem bullir durant uns 40 minuts i reservem. Jo tenia brou congelat, així que nomes ho he tret del congelador la nit anterior i ja esta llest per fer servir al dia següent.
2. Partim el llamàntol a rodelles, i el cap el tallarem per la meitat (aprofitant tot el suc que en surti). Ratllem les cebes, tallem dos dels alls a rodelles, ratllem els tomàquets i el pebrot verd a trossets.
3. Posem la paellera al foc, posem un raig d’oli i saltegeu el llamàntol. Reserveu-lo per a més endavant.
4. A la mateixa cassola on heu enrossit el llamàntol, sofregim la sèpia que tindrem tallada a trossos, salem al final de la cocció i reservem.
5. Ara afegim a la paella la ceba, el pebrot i els 2 alls tallats a rodelles, deixem enrossir a foc lent. Salpebrem, afegim els trossos de cap del llamàntol i deixem uns 30 minuts. Aboquem el tomàquet ratllat, deixem uns 10 minuts i  afegim la sèpia que teníem reservada, la bossa de salsa i deixem 10 minuts mes.
6. Quant ja veiem que el sofregir esta amb una textura de melmelada, afegim el arròs, i anem remenat perquè no es cremi, però deixant rossejar perquè s’impregni dels sabors del sofregit.
7. Passats aquest minuts afegim el brou calent, quant torna a arrancar el bull, afegim la picada que tindrem feta amb els 3 dents d’alls i el julivert, i deixarem bullir uns 13 minuts.
8. Abans que acabi de coure’s l’arròs, afegiu els trossos de la cua del llamàntol, les cloïsses, les escopinyes i les lluentes, que ja tindrem obertes al vapor (Jo les obro apart perquè a vegades porten molta terra o pedretes i podent espatllar l’arròs).
9. Després de deixar-ho, bullir els 13 minuts tanquem el foc i tapem la paellera amb un drap gran o be amb paper d’alumini. Deixem que reposi de 5 a 8 minuts.
