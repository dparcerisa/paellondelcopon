ARRÒS BRUT


# Ingredients

100 g d’arròs
1,5 l brou de carn
100 g costella de porc
1 colom
100 g de pollastre
50 g de sobrassada
½ botifarró
1 ceba
¼ pebre vermell
2 alls
150 g de tomàtiga triturada
½ coliflor
2 carxofes
50 g de mongetes verdes
10 g de pèsols
100 g de bolets de temporada
Oli d’oliva
Sal i pebre

# PER LA PICADA
3 alls
Unes fulles de julivert
1 fetge de pollastre

# ELABORACIÓ
Trossejar la carn i salpebrar, reservar. Picar la ceba, el pebre vermell. Arreglar les carxofes i mantenir en aigua amb llimona i unes fulles de julivert. Netejar i trossejar els bolets. Arreglar i trossejar les mongetes. Trossejar la coliflor en brots petits. En una cassola, sofregir la carn amb l’oli a foc mitjà. Afegir l’all juntament amb la ceba i sofregir uns instants. Afegir el pebre vermell i sofregir uns minuts.
Esmollar la sobrassada i tallar el botifarró a rodanxes, afegir al sofregit. Afegir la polpa de tomàtiga, sofregir uns minuts més. Remullar amb el brou i coure uns 15 min. a foc lent amb l’olla tapada.
Afegir les carxofes juntament amb l’arròs i les mongetes i els bolets i coure uns 8 minuts.
Afegir els pèsols i la picada, rectificar de sal i coure fins que l’arròs estigui gairebé cuit. Reposar 2min. i servir calent.
PER A LA PICADA; Salpebrar el fetge i daurar en una paella amb una mica d’oli. Col•locar en un tassó de túrmix els alls, el julivert i el fetge i cobrir amb un cullerot de brou i triturar.

